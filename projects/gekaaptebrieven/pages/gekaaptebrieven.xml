<text>
	<h2>over de gekaapte brieven</h2>

	<p>Met ‘Gekaapte brieven’ worden de documenten aangeduid die
		zich bevonden aan boord van Nederlandse schepen die door de Engelsen
		zijn buitgemaakt in een van de vier oorlogen die
		Groot-Brittanniëen de Republiek der Zeven Verenigde Nederlanden in
		de 17de en 18de eeuw hebben gevoerd. De hele lading van een gekaapt
		schip werd in beslag genomen. Met de documenten kon worden bewezen dat
		het ging om een Nederlands schip, en de kaping dus rechtmatig was
		geweest: kapen mocht alleen in oorlogstijd. De documenten van de
		gekaapte schepen belandden in het archief van de High Court of
		Admiralty (thans onderdeel van The National Archives in Kew), waar de
		Nederlandse historicus S. Braunius ze in 1980 herontdekte. De gekaapte
		brieven staan ook bekend als de <i>Sailing Letters</i>, de <i>Brievencollectie
		Admiralty Court</i> of de <i>Prize Papers</i>.</p>
	<p>In 2005 heeft historicus Roelof van Gelder op initiatief van de
		Koninklijke Bibliotheek een eerste inventarisatie van de documenten
		gemaakt. Vervolgens is binnen Metamorfoze de inhoud van 7 dozen
		gefotografeerd, wat circa 9000 foto's opleverde. In 2011 heeft de
		Koninklijke Bibliotheek de foto's overgedragen aan het Nationaal
		Archief. Hoeveel Nederlandstalige gekaapte brieven er in totaal in het
		Engelse archief zijn, is vooralsnog niet duidelijk. Van Gelder kwam op
		een aantal van 38.000, maar waarschijnlijk zijn het er meer, omdat er
		ook Nederlandstalige brieven zitten in dozen afkomstig van gekaapte
		schepen uit andere landen, zoals Frankrijk en Denemarken.</p>
	<p>Sinds de gekaapte brieven zijn herontdekt, hebben verschillende
		onderzoekers - historici en taalkundigen - erover gepubliceerd, en van
		een aantal teksten is een transcriptie gemaakt. De documenten leveren
		namelijk een onafzienbare hoeveelheid historisch materiaal - uniek
		erfgoedmateriaal - over het dagelijks leven in de 17e en 18e eeuw,
		zowel binnen Nederland als op schepen en in de Nederlandse vestigingen
		op andere continenten, en over het taalgebruik. Het bijzondere is dat
		de schrijvers van de brieven vaak behoorden tot bevolkingsgroepen van
		wie over het algemeen nauwelijks enig geschreven materiaal bewaard is
		gebleven.</p>
	<!--p>De gefotografeerde set van circa 9000 documenten was echter tot nu
		toe slechts beschikbaar als foto; van de meeste foto's was niet
		bekend wat erop stond. Het zoeken van relevante documenten was voor
		onderzoekers dan ook zeer tijdrovend, terwijl de handschriften voor
		leken nauwelijks leesbaar zijn.</p>
	<p>Eind november 2011 is daarom een vrijwilligersproject gestart om de
		gekaapte brieven te ontsluiten met metadata en transcripties. Het
		project is mogelijk gemaakt door steun van het Prins Bernhard
		Cultuurfonds, dat de coördinatie van de vrijwilligers heeft bekostigd.
		Op 8 oktober 2012 is deze website gelanceerd met de eerste resultaten
		van het project: enkele duizenden getranscribeerde en van metadata
		voorziene documenten. De rest van de documenten is in 2014 aan de
		website toegevoegd. Hiermee zijn ruim 6000 documenten beschikbaar
		gekomen. Dankzij het vrijwilligersproject is inmiddels bekend geworden
		dat ongeveer de helft van de documenten zakelijke post is en de andere
		helft bestaat uit persoonlijke brieven.</p-->
	<p>Van de circa 9000 foto’s was niet bekend wat erop stond. Het zoeken van relevante documenten was voor onderzoekers dan ook zeer tijdrovend, terwijl de handschriften voor leken nauwelijks leesbaar zijn. Eind november 2011 is daarom een vrijwilligersproject gestart om de gekaapte brieven te ontsluiten met metadata en transcripties. Het project is mogelijk gemaakt door steun van het Prins Bernhard Cultuurfonds, dat de coördinatie van de vrijwilligers heeft bekostigd. Op 8 oktober 2012 zijn enkele duizenden transcripties op een website gelanceerd,  in 2014 zijn de resterende transcripties op de website geplaatst , met uitzondering van uitgebreide tabelvormige opsommingen van scheepsladingen e.d.; die volgen in een later stadium.. In maart 2019 is de zoekomgeving van de website vernieuwd en zijn de metadata verbeterd en aangevuld, waardoor preciezere zoekacties mogelijk zijn geworden.</p>
	<p>Dankzij het vrijwilligersproject is inmiddels bekend geworden dat ongeveer 6000 van de 9000 foto’s handgeschreven tekst bevat (de rest bestaat uit blanco pagina’s of pagina’s uit gedrukte boeken), waarvan ongeveer de helft van de documenten zakelijke post is en de andere helft bestaat uit persoonlijke brieven.</p>
	<p>Nadere achtergrondinformatie over de gekaapte brieven in het algemeen
		is te vinden in <a href="http://www.gekaaptebrieven.nl/docs/sanders_bt_ned.pdf">Brievenbus van de tijd</a> van Ewoud Sanders, en in de
		Engelse vertaling daarvan <a href="http://www.gekaaptebrieven.nl/docs/sanders_bt_eng.pdf">Letterbox of time</a>.</p>
</text>
