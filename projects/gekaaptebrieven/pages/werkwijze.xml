<text>
	<h2>Werkwijze</h2>
	<p>Via de Nieuwsbrief van het Meertens Instituut en via de Stichting Vrijwilligersnetwerk Nederlandse Taal zijn vrijwilligers opgeroepen om mee te helpen met het transcriberen. Honderdtien vrijwilligers hebben aan die oproep gehoor gegeven en een bijdrage geleverd.</p>
	<p>Op het Meertens Instituut is crowdsourcingapplicatie gemaakt. De vrijwilligers hebben eerst bij elk gefotografeerd document de metadata toegevoegd: gegevens als afzender, geadresseerde, datum en tekstsoort. Daardoor kon meteen al een belangrijke schifting in het materiaal worden aangebracht, want de circa 3000 foto’s van blanco achterkanten of omslagen, van touwtjes en linten, en van toevallig in de dozen terechtgekomen pagina’s uit gedrukte boeken of tijdschriften hoefden niet te worden getranscribeerd. Daarna hebben de vrijwilligers transcripties toegevoegd. Die transcripties zijn vervolgens door een kleine groep correctoren nagekeken.</p>
	<p>Tevens hebben de vrijwilligers in de editor zoveel mogelijk aangegeven welke foto’s en transcripties bij elkaar horen: documenten beslaan immers vaak meer dan één kantje, en bij een brief hoort vaak nog een envelop.</p>
	<p>In een later stadium hebben een student-assistent en een medewerker binnen project Time Capsule (Universiteit Utrecht) en medewerkers van het INT in Leiden de metadata aangevuld en verbeterd, en zijn alle bij elkaar behorende foto’s en transcripties gecontroleerd en ondergebracht onder één identificatienummer.</p>
	<!--p>Via de Nieuwsbrief van het Meertens Instituut en via de Stichting Vrijwilligersnetwerk 
	Nederlandse Taal zijn vrijwilligers opgeroepen om mee te helpen met het transcriberen. Honderdtien 
	vrijwilligers hebben aan die oproep gehoor gegeven en een bijdrage geleverd.</p>

	<p>Op het Meertens Instituut is een editor gemaakt die geschikt is voor crowdsourcing: hierdoor 
	kan een groot aantal vrijwilligers tegelijkertijd aan de brieven werken. De vrijwilligers hebben 
	eerst, in twee maanden tijd en in twee rondes, bij elk gefotografeerd document de metadata 
	toegevoegd: gegevens als afzender, geadresseerde, datum en tekstsoort. Daardoor kon meteen al 
	een belangrijke schifting in het materiaal worden aangebracht, want de circa 3000 foto's van 
	blanco achterkanten of omslagen, van touwtjes en linten, en van toevallig in de dozen 
	terechtgekomen pagina's uit gedrukte boeken of tijdschriften hoeven niet te worden 
	getranscribeerd. De metadata zijn door twee stagiairs nagelopen en geüniformeerd.</p>

	<p>Tevens hebben de vrijwilligers in de editor aangegeven welke foto's en transcripties bij 
	elkaar horen: documenten beslaan immers vaak meer dan één kantje, en bij een brief 
	hoort vaak nog een envelop. Een groepje Meertens-medewerkers heeft gecontroleerd of de aan elkaar 
	gekoppelde documenten inderdaad bijeen horen, en of de koppelingen compleet zijn.</p>

	<p>Daarna hebben de vrijwilligers transcripties toegevoegd, opnieuw in twee rondes. Die 
	transcripties zijn vervolgens door een kleine groep correctoren nagekeken. Momenteel zijn alle 
	documenten van metadata en een eerste transcriptie voorzien, en ruim 3000 documenten zijn 
	gecorrigeerd. De meeste daarvan zijn op deze website geplaatst. In de komende maanden worden de 
	overige documenten toegevoegd. Dat betekent dat de enthousiaste vrijwilligers in een klein jaar 
	tijd 9000 foto's hebben ontsloten: een gigantische klus.</p>

	<p>De inhoud van de gekaapte brieven is heel belangrijk voor historisch en taalkundig onderzoek; 
	onderzoekers hebben echter nauwelijks de mogelijkheid om binnen hun onderzoek op grote schaal 
	teksten te transcriberen. Daarom is het des te verheugender dat er zoveel vrijwilligers bereid zijn 
	gevonden tijd, energie en moeite te stoppen in de vaak zeer moeilijk leesbare brieven. Het werk van 
	het kleine groepje correctoren is helemaal van onschatbare waarde.</p-->
</text>
